---
id: datakwaliteit-governance
title: Datakwaliteit en governance - de assistent is zo goed als zijn bronnen
summary: >
  RAG-systemen falen vaker door slechte data-engineering dan door slechte taalmodellen.
  Het structureel betrekken van domeinexperts is de grootste bottleneck en tegelijk
  de belangrijkste succesfactor.
domains: [infrastructuur-data, antwoordkwaliteit, compliance]
phases: [Pilot, Productie]
levels: [Tactisch]
sources:
  - handreiking-generatieve-ai
  - dcat-ap-nl
  - algoritmeregister
  - berthub-opentk
---

Stel een bronwitte-lijst samen van uitsluitend goedgekeurde, gezaghebbende bronnen. Het overheid.nl-team werkt met drie pragmatische bronnen: Samenwerkende Catalogi (incl. UPL), Wegwijzer.overheid.nl en ca. 2.500 Q&A's van Rijksoverheid.nl.

Bouw een golden dataset op: een verzameling vragen met verwachte antwoorden als referentie voor evaluatie. Gebruik historische data als je een bestaande tool vervangt. Waar experts ontbreken, kan AI synthetische datasets genereren, mits experts deze reviewen.

Pas op met het gebruik van websites als bron voor RAG: gemeentewebsites lijken gezaghebbend, maar het structurele gebrek aan governance en slechte staat van contentbeheer maken de kwaliteit en betrouwbaarheid in de praktijk onvoldoende gewaarborgd.

Organiseer structurele domeinexpert-betrokkenheid: dit is de grootste uitdaging in de praktijk. Het WetWijzer-project constateerde dat onvoldoende domeinexpertise de evaluatie ernstig belemmerde. Plan validatiesessies als vast onderdeel van het ontwikkelproces.

Bewaar dataherkomst (lineage): leg vast welke documenten bij elke prompt zijn opgehaald. Gebruik metadata-standaarden zoals DCAT-AP-NL 3.0.

Richt een feedbackproces in: structurele monitoring van gebruikersfeedback is nodig voor continue verbetering. Zie ook domein "Antwoordkwaliteit" voor meer informatie.

Ontwerp een versie- en tijdsmodel: leg expliciet vast of de assistent altijd de actuele situatie weergeeft of ook historische vragen kan beantwoorden.
